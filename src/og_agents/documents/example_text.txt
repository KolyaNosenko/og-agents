В тихому мальовничому селищі, яке притулилося одним боком до лісу, а другим до огорожі місцевої птахофабрики та невеличкого клаптика поля, жила сім’я Петренків. Сім’я складалася з батька Семена Петровича, матері Олени Степанівни та двох доньок Іринки та Яни. Сім’я була звичайна, як більшість українських сімей. Діти ходили до школи. Іринка була старша і вчилася уже в сьомому класі, а Яна була меншою в сім’ї і вчилася у третьому класі селищної школи десятирічки. Загалом у школі навчалося 82 учні, серед яких 42 учні навчалися у початкових класах, а решта  - у старших класах. Учителів у школі було не багато і тому деякі учителі викладали по декілька предметів у різних класах. Зокрема математику і фізику викладала Марія Петрівна, біологію і хімію – Петро Іванович, Степан Іванович – фізкультуру та військову справу. Стеха Романівна – природознавство, екологію, Семен Петрович - працю та народознавство, Петро Юрійович – історію, Микола Миколайович – українську та зарубіжну літературу, решта вчителів викладали домоводство, етику, психологію, співи. Всього у школі працювало 11 учителів, які забезпечували навчально-виховний процес. Їм у цьому допомагали інженерно технічні працівники: електрик Михайло Микитович, сантехнік Павло Павлович, завідувач шкільним господарством Микола Михайлович та дві прибиральниці – Марина Тихонівна та Тамара Степанівна. На допомогу цьому колективу приходили батьки учнів та представники птахофабрики (в особі директор та представників професійно. спілки підприємства), яка була основною роботодавцею для населення селища. Іринка вчилася старанно на відміну від Яни, яка ще не зовсім розуміла навіщо вивчати арифметику чи правопис, якщо сучасні комп’ютерні системи це зроблять краще, ніж вона. Тому Ірина часто допомагала молодшій сестрі у навчанні і не тільки. Іринка мала багато подруг у своєму класі і у старших класах. Яна теж дружила зі всіма у своєму класі, через те і виникали проблеми з навчанням у Яни, оскільки вона віддавала перевагу іграм з друзями, а не читанню скучних підручників. Серед учнів, були такі, які віддавали перевагу тим, чи іншим предметам і тому деякі класи мали певну предметну орієнтацію.